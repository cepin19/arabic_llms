الفصل تمنطاش المخير فمملكة السماوات؟
وفديك الساعة، قربو التلامد لعند يسوع وسولوه: «شكون هو المخير فمملكة السماوات؟». لوقا 22‏:24
وهو يعيط يسوع لواحد الوليد ووقفه وسط منهم،
وݣال: «نݣول ليكم الحق: إلا ما تبدلتوش ووليتو بحال الولاد الصغار، راه عمركم ما غادي تدخلو لمملكة السماوات. مرقس
واللي تواضع بحال هاد الوليد، راه هو المخير فمملكة السماوات.
واللي رحب بوليد بحال هادا فالإسم ديالي راه كيرحب بي.
واللي طيح فالدنوب واحد من هاد الصغار اللي كيآمنو بي، راه هاداك خير ليه تتعلق فعنقه حجرة كبيرة ديال الرحى ويترمى فقاع البحر.
يا ويل ناس الدنيا من الأمور اللي كيتسببو فالدنوب! علاحقاش لابد يوقعو هاد الأمور، ولكن يا ويل هاداك اللي كيتسبب فيهم!
وإلا اليد ديالك ولا رجلك كيطيحوك فالدنوب، قطعهم ورميهم عليك، حيت حسن ليك تدخل للحياة الدايمة بيد وحدة ولا برجل وحدة، ولا يكونو عندك جوج د اليدين ولا جوج د الرجلين وترمى فالعافية الدايمة. متى
وإلا العين ديالك كتطيحك فالدنوب، ݣلعها ورميها عليك، علاحقاش حسن ليك تدخل للحياة الدايمة بعين وحدة، ولا يكونو عندك جوج د العينين وترمى فنار جهنم. متى 5‏:29 الخروف الموضر
عنداكم تحݣرو شي واحد من هاد الصغار، حيت نݣول ليكم: راه الملايكة ديالهم فالسماوات ديما مع با اللي فالسماوات».  [
«راه ولد الإنسان جا باش ينجي الناس اللي توضرو.] # 18‏.11 هاد الآية ما كايناش فبزاف ديال المخطوطات القدام
أشنو كتضنو؟ إلا شي واحد عنده مية خروف وتوضر ليه واحد منهم، واش ما غيخليش التسعود وتسعين فالجبال ويمشي يقلب على الخروف الموضر؟
نݣول ليكم الحق: إلا لقاه، راه غيفرح بيه كتر من الفرحة دياله بالتسعود وتسعين اللي ما توضروش.
وهكا باكم اللي فالسما ما كيبغيش حتى شي واحد من هاد الصغار يتهلك». الخو اللي دنب
«إلا دنب خوك فحقك، سير عنده وخاصم عليه غير بينك وبينه، إلا سمع ليك غتكون ربحتي خوك، لوقا
وإلا ما بغاش يسمع، دي معاك واحد ولا جوج باش كل كلمة تبت بالشهادة ديال جوج ولا تلاتة د الشهود.
وإلا ما بغاش يسمع ليهم، ݣولها للناس د الكنيسة، وإلا ما بغاش يسمع، عتبره بحال شي واحد اللي كيعبد الأصنام ولا شي مول الضريبة.
نݣول ليكم الحق: ݣاع اللي غتربطوه فالأرض غادي يكون مربوط فالسما، وݣاع اللي غتحلوه فالأرض غادي يكون محلول فالسما. متى 16‏:19؛ يوحنا 20‏:23
ونݣول ليكم تاني: إلا تافقو جوج د الناس منكم فالأرض باش يطلبو شي حاجة، راه غادي تحقق ليهم من با اللي فالسماوات.
حيت فين ما تجمعو جوج ولا تلاتة بالإسم ديالي، تم أنا كاين فوسط منهم». المتال ديال العبد اللي ما كيسامحش
وقرب بطرس عند يسوع وسوله: «آ سيدي! شحال من مرة خاصني نسامح خويا ملي كيدنب فحقي؟ واش حتى لسبعة د المرات؟». لوقا
وݣال ليه يسوع: «ماشي غير سبعة ديال المرات، ولكن سبعين مرة سبعة ديال المرات.
على هادشي، كتشبه مملكة السماوات لواحد الملك بغا يتحاسب مع العبيد دياله،
وملي بدا كيتحاسب معاهم، جابو ليه واحد عليه دين ديال ملايين الدراهم د الفضة،
وحيت ما كانش عنده باش يرده، آمر سيده باش يتباع هو ومراته وولاده وكل ما كيملك باش يرد الدين اللي عليه.
وسجد ليه العبد وݣال: صبر علي آ سيدي وغادي نرد ليك ݣاع داكشي اللي علي.
وحن عليه سيده وطلقه وسمح ليه فالدين اللي عليه.
وملي خرج داك العبد، لقا واحد من العبيد صحابه كان كيتساله مية درهم د الفضة، وهو يشده وشنق عليه وݣال: رد لي داكشي اللي كنتسالك!
وطاح صاحبه عند رجليه كيطلبه وݣال ليه: صبر علي وغادي نرد ليك داكشي اللي علي.
ولكن ما بغاش، وداه ورماه فالحبس حتى يرد الدين اللي عليه.
وملي شافو العبيد صحابه أشنو طرا، حزنو بزاف ومشاو خبرو سيدهم بݣاع داكشي اللي وقع.
وهو يعيط عليه سيده وݣال ليه: آ هاد العبد اللي ما مزيانش! سمحت ليك فداك الدين كله علاحقاش رغبتيني،
إيوا علاش نت ما رحمتيش العبد صاحبك كما رحمتك أنا؟
وتقلق سيده، وصيفطه للحبس باش يعدبوه حتى يرد داكشي اللي عليه.
راه هكا غادي يدير ليكم با اللي فالسما إلا ما سمحش كل واحد فيكم لخوه من كل قلبه».
الفصل تسعطاش يسوع كيعلم على الطلاق
وملي كمل يسوع هاد الكلام، خرج من الجليل ومشى لجوايه بلاد اليهودية اللي من الجهة لخرى ديال واد الأردن.
وتبعوه بزاف د الجماعات د الناس وشفاهم تم.
وقربو لعنده الفريسيين وسولوه باش يجربوه: «واش حلال يطلق الراجل مراته كما كان السبب؟».
وهو يجاوبهم وݣال: «واش ما قريتوش فكتاب الله بلي الله خلق بنادم من البدو دكر ونتوى،
وݣال: هادشي علاش غيخلي الراجل باه ومه وغيتاحد مع مراته، وغيوليو بجوجهم دات وحدة.
وهكا ما غيبقاوش جوج ولكن غيوليو دات وحدة. واللي جمعه الله ما يقدرش يفرقه بنادم».
وسولوه الفريسيين: «وعلاش وصى موسى باش يعطي الراجل لمراته ورقة الطلاق ملي يطلقها؟». متى
وجاوبهم يسوع: «راه على ود قسوحية قلوبكم سمح ليكم موسى تطلقو عيالاتكم، ولكن هادشي راه ما كانش ملي خلق الله آدم وحواء فاللول.
راني نݣول ليكم: اللي طلق مراته على شي سباب من غير الفساد وتزوج بغيرها، راه كيفسد». متى 5‏:32؛ 1كورنتوس 7‏:10‏،11
وݣالو ليه تلامده: «إلا كانت هادي هي حالة الراجل مع المراة، خير ليه ما يتزوجش ݣاع».
وجاوبهم يسوع: «ماشي كلشي كيقبل هاد الكلام، غير هادوك اللي نعم عليهم الله باش يقبلوه.
حيت كاينين الناس اللي تولدو من كروش ماواتهم ما قادرينش على الزواج، وكاينين اللي ردوهم الناس هكا. وكاينين اللي ما كيتزوجوش على قبل مملكة السماوات. اللي قدر يفهم هادشي يفهمه». يسوع كيبارك الدراري الصغار
وجابو ليه الناس شي ولاد صغار باش يحط يديه عليهم ويدعي معاهم، وخاصمو التلامد على اللي جابوهم.
ولكن يسوع ݣال: «خليو الدراري يجيو لعندي وما تحبسوهمش، علاحقاش بحال هادو اللي ليهم مملكة السماوات».
وحط يديه عليهم ومشى من تم. الشاب اللي لباس عليه
وجا عنده واحد الشاب وݣال ليه: «آ المعلم، آش من عمل مزيان نقدر ندير باش تكون عندي الحياة الدايمة؟».
وجاوبه يسوع: «علاش كتسولني آش من عمل مزيان؟ الله بوحده هو اللي مزيان. وإلا بغيتي تدخل للحياة الدايمة، دير بالوصيات».
وهو يسوله: «آش من وصيات؟» وجاوبه يسوع: «ما تقتل، ما تفسد، ما تسرق، ما تشهد بالزور،
تهلى فباك ومك، وبغي اللي قريب ليك كيف كتبغي راسك».
وهو يݣول ليه الشاب: «راني درت بهاد الوصيات كلهم، إيوا آش باقي خاصني؟».
وجاوبه يسوع: «إلا بغيتي تكون بلا عيب، سير بيع ݣاع داكشي اللي كتملك وعطي تمنه للمساكين، وغيكون عندك كنز فالسماوات، وأجي تبعني!».
ولكن ملي سمع الشاب هاد الكلام، مشى وهو حزين حيت كان لباس عليه بزاف.
وݣال يسوع لتلامده: «نݣول ليكم الحق: راه صعيب على شي واحد لباس عليه يدخل لمملكة السماوات.
ونزيد نݣول ليكم: راه دخول الجمل من عين ليبرة سهل من الدخول ديال اللي لباس عليه لمملكة الله!».
وتعجبو التلامد بزاف ملي سمعو هاد الكلام وݣالو: «على هاد الحساب، شكون غيقدر ينجا؟».
وشاف فيهم يسوع وݣال ليهم: «راه الناس ما يقدروش على هادشي، ولكن الله قادر على كلشي».
وجاوبه بطرس وݣال: «ها حنا خلينا كلشي وتبعناك، آش غادي يكون الجزاء ديالنا؟».
وݣال ليهم يسوع: «نݣول ليكم الحق: ملي غيݣلس ولد الإنسان على عرش العز دياله فالزمان اللي غيولي فيه كلشي جديد، غتݣلسو نتم اللي كتبعوني على طناشر عرش باش تحكمو قبايل إسرائيل الطناش. متى
وكل من سمح فديوره، ولا خوته، ولا خواتاته، ولا باه، ولا مه، ولا ولاده، ولا الأراضي دياله على قبل الإسم ديالي، راه غادي يترد ليه داكشي اللي سمح فيه على مية مرة وغيورت الحياة الدايمة عند الله.
راه بزاف من هادوك اللي كانو هم اللولين غادي يوليو هم اللخرين، وبزاف اللي كانو اللخرين غادي يوليو هم اللولين». متى 20‏:16؛ لوقا 13‏:30
الفصل عشرين المتال ديال الخداما فالجنان د العنب
«راه مملكة السماوات كتشبه لواحد الراجل عنده جنان د العنب، خرج فالصباح بكري باش يكري خداما للجنان دياله.
ودار معاهم دينار للنهار وصيفطهم للجنان دياله.
وخرج جوايه التسعود د الصباح ولقا خداما خرين واقفين فالسوق بلا خدمة.
وهو يݣول ليهم: سيرو حتى نتم للجنان ديالي، وراني غادي نخلصكم بداكشي اللي كتستاهلوه،
ومشاو. وخرج تاني جوايه الطناش د النهار، وعاود خرج فالتلاتة د النهار، وزاد خداما خرين.
وخرج مرة خرى جوايه الخمسة ديال العشية، ولقا خداما خرين واقفين وݣال ليهم: علاش واقفين هنا النهار كله بلا خدمة؟
وجاوبوه: حيت حتى حد ما خدمنا عنده. وݣال ليهم: إيوا سيرو حتى نتم للجنان ديالي.
وملي جات العشية، ݣال مول الجنان للوكيل دياله: عيط على الخداما كلهم وعطيهم الخلاص ديالهم، وبدا من اللخرين حتى توصل للولين.
وجاو هادوك اللي كراهم فالخمسة د العشية وخدا كل واحد منهم دينار.
وملي جاو اللولين، حساب ليهم بلي غادي يتخلصو بتمن زايد، ولكن حتى هم خداو غير دينار للواحد.
وملي كانو كيتخلصو، بداو كيتشكاو على مول الملك،
وكيݣولو: هادوك اللخرين خدمو غير ساعة وحدة وقاديتيهم فالخلصة معانا حنا اللي بقينا خدامين النهار كامل فالشمس.
وهو يجاوب مول الملك واحد فيهم، وݣال ليه: أنا راه ما ضلمتكش أصاحبي، ياك تافقت معاك على دينار؟
إيوا خد حقك وسير بحالك! وهادا اللي جا فاللخر، أنا اللي بغيت نعطيه بحالك.
واش ما عنديش الحق نتصرف ففلوسي كما بغيت؟ ولا نت محساد حيت أنا سخي؟».
وزاد ݣال يسوع: «هكا غيوليو اللخرين هم اللولين، واللولين هم اللخرين». متى 19‏:30؛ مرقس 10‏:31؛ لوقا 13‏:30 يسوع كيتنبأ للمرة التالتة بالموت والبعت دياله
وملي كان يسوع طالع لأورشليم، عزل تلامده الطناش بوحدهم وݣال ليهم فالطريق:
«ها حنا طالعين لأورشليم، وراه شي حد غادي يسلم ولد الإنسان للرؤسا د رجال الدين والعلما د الشرع، وغيحكمو عليه بالموت
وغادي يسلموه للي ما كيعرفوش الله اللي غيضحكو عليه ويضربوه ويصلبوه، وفالنهار التالت غادي يتبعت من الموت». أم يعقوب ويوحنا كتطلب يسوع على ولادها
وجات أم ولاد زبدي هي وولادها لعند يسوع، وسجدات ليه وطلبات منه باش يقضي ليها واحد الحاجة.
وسولها: «شنو بغيتي؟»، وݣالت ليه: «آمر باش يݣلسو ولادي بجوج، واحد على ليمن ديالك ولاخر على ليسر ديالك فمملكتك».
وهو يجاوب يسوع: «راكم ما عارفينش آش كتطلبو، واش تقدرو تشربو الكاس ديال المحاين اللي غنشرب؟». وݣالو ليه: «إيه نقدرو!».
وݣال ليهم: «بالصح، كاسي غادي تشربوه، ولكن الݣلاس على ليمن ديالي وليسر ديالي ماشي أنا اللي غادي نعطيه، حيت ما غادي يتعطى غير لهادوك اللي وجدو ليهم با».
وملي سمعو التلامد العشرة هاد الكلام، تقلقو بزاف على يعقوب وخوه يوحنا.
وعيط ليهم يسوع وݣال: «كتعرفو بلي الرؤسا كيتحكمو فالشعوب ديالهم، والمسؤولين الكبار كيفرضو السلطة ديالهم على كل واحد تحت منهم. لوقا
ونتم هادشي ما خاصش يكون بيناتكم. ولكن اللي بغا يكون كبير فيكم، خاصه يولي الخدام ديالكم. متى
واللي بغا يكون اللول فيكم، خاصه يولي العبد ديالكم.
وهكا ولد الإنسان ما جاش باش يخدمو عليه الناس، ولكن باش يخدم ويفدي بزاف د الناس بحياته». يسوع كيشافي جوج د العميين
وفالوقت فاش كانو خارجين من أريحا، تبعات يسوع واحد الجماعة كبيرة د الناس.
وكانو جوج د العميين ݣالسين فجنب الطريق، وغير سمعو بلي يسوع كان دايز من تم، وهم يبداو كيغوتو وكيݣولو: «رحمنا آ سيدي، آ بن داود!».
وواخا خاصمو عليهم الناس باش يسكتو، زادو كيغوتو كتر وكيݣولو: «رحمنا آ سيدي، آ بن داود!».
ووقف يسوع وعيط عليهم وسولهم: «آش بغيتوني ندير ليكم!»
وجاوبوه: «بغينا عينينا يتحلو آ سيدي!».
وحن عليهم يسوع، وغير مس عينيهم بداو كيشوفو، وهم يتبعوه.
الفصل واحد وعشرين يسوع كيدخل لأورشليم
وملي قربو لأورشليم ووصلو لدوار بيت فاجي اللي حدا جبل الزيتون، صيفط يسوع جوج من تلامده
وݣال ليهم: «سيرو للدوار اللي كاين قدامكم، وراكم غتلقاو واحد الحمارة مربوطة، معاها واحد الدحش، حلوهم وجيبوهم لي.
وإلا ݣال ليكم شي واحد شي حاجة، ݣولو ليه: راه الرب محتاج ليهم، وراه غيردهم دغيا».
ووقع هادشي كله باش يتحقق كلام النبي اللي ݣال:
«ݣولو لبنت صهيون:  ها هو الملك ديالك جاي لعندك  متواضع وراكب على حمارة  ودحش ولد حمارة».
ومشاو التلامد بجوج ودارو داكشي اللي آمرهم بيه يسوع،
وجابو الحمارة والدحش وحطو عليهم حوايجهم وركب يسوع فوق منهم.
وفرشو جماعة كبيرة د الناس حوايجهم فالطريق، وقطعو ناس خرين العروش ديال الشجر وفرشوهم فالطريق.
وكانو الجماعات د الناس اللي سبقو يسوع واللي تابعينه كيغوتو وكيݣولو: «العز # 21‏:9 العز. حرفيا: أوصنا  لولد داود! مبروك هاداك اللي جاي بإسم الرب! العز لله فالسما العالية!».
وملي دخل لأورشليم هاجو سكان المدينة كاملين وبداو كيݣولو: «شكون هو هادا؟».
وجاوبوهم الجماعات ديال الناس: «هادا هو يسوع النبي اللي من الناصرة اللي فالجليل». يسوع كيجري على البياعا والشرايا من بيت الله
ودخل يسوع لبيت الله وجرى على ݣاع هادوك اللي كيبيعو وكيشريو تم، وقلب الطبالي ديال اللي كيصرفو الفلوس والكراسى ديال بياعين الحمام،
وݣال ليهم: «راه تكتب فكتاب الله بلي داري غادي تسمى دار الصلاة، ولكن نتم رديتوها غار ديال الشفارا!».
وجاو لعنده فبيت الله ناس عميين وعرجين وشفاهم.
ولكن الرؤسا د رجال الدين والعلما د الشرع تقلقو ملي شافو المعجزات اللي دارها يسوع، وملي سمعو الولاد كيغوتو فبيت الله وكيݣولو: «العز لولد داود!».
وݣالو ليه: «واش كتسمع أشنو كيݣولو هادوك؟»، وجاوبهم يسوع وݣال: «إيه، واش عمركم ما قريتو فكتاب الله: من فم الدراري الصغار ومن فم اللي كيرضعو خرجتي ليك كلام التسبيح؟».
ومن بعد خلاهم وخرج من المدينة لبيت عنيا وبات تم. يسوع كيلعن الكرمة
وفالصباح ملي كان راجع للمدينة، جاه الجوع،
وهو يشوف واحد الكرمة على جنب الطريق، ومشى ليها وما لقا فيها حتى حاجة من غير الوراق. وݣال ليها يسوع: «عمر الغلة ما تكون فيك على الدوام!»، وفديك الساعة يبسات الكرمة.
وملي شافو التلامد داكشي اللي وقع، تعجبو وݣالو: «كيفاش يبسات الكرمة دغيا؟».
وهو يجاوبهم يسوع وݣال: «راني نݣول ليكم الحق: إلا كان عندكم الإيمان وما كتشكوش، راه ما غتديروش غير داكشي اللي درت أنا للكرمة، ولكن حتى إلا ݣلتو لهاد الجبل يتحرك ويطيح فالبحر، غادي يطرا داكشي اللي ݣلتو. متى
وݣاع الحاجة اللي تطلبوها فالصلاة بالإيمان، غتاخدوها». شكون اللي عطى السلطة ليسوع؟
وملي جا يسوع لبيت الله كيعلم فيه، جاو لعنده الرؤسا د رجال الدين والشيوخ د الشعب وݣالو ليه: «بآش من سلطة كتدير هادشي؟ وشكون عطاها ليك؟».
وجاوبهم يسوع وݣال ليهم: «حتى أنا باغي نسولكم سؤال واحد، وإلا جاوبتوني عليه، غادي نݣول ليكم بآش من سلطة كندير هادشي:
منين جات المعمودية ديال يوحنا؟ واش من الله ولا من الناس؟». وتشاورو مع بعضياتهم وݣالو: «إلا ݣلنا جات من الله، غادي يݣول لينا: علاش ما آمنتوش بيوحنا؟
وإلا ݣلنا جات من عند الناس، نخافو من الشعب علاحقاش كيحسبو يوحنا نبي».
وهم يجاوبو يسوع وݣالو ليه: «ما كنعرفوش». وݣال ليهم: «حتى أنا ما نݣولش ليكم بآش من سلطة كندير هادشي». المتال ديال جوج د الولاد
«آش ضهر ليكم فواحد الراجل كانو عنده جوج د الولاد، ومشى لعند اللول وݣال ليه: سير آ ولدي وخدم اليوم فالجنان د العنب ديالي.
وجاوبه ولده وݣال ليه: ما بغيتش. ولكن ندم فاللخر ومشى.
ومشى البو لعند الولد التاني وݣال ليه كما ݣال للول، وهو يجاوبه وݣال: واخا آ سيدي! ولكن ما مشاش.
إيوا شكون فهاد الجوج اللي دار مراد باه؟». وهم يݣولو ليه: «اللول». وݣال ليهم يسوع: «نݣول ليكم الحق: راه مالين الضريبة والفاسدات غادي يسبقوكم لمملكة الله.
علاحقاش يوحنا # 21‏.32 المقصود هنا يوحنا المعمدان.  جا ليكم تابع طريق الحق وما آمنتوش بيه، ولكن مالين الضريبة والفاسدات راه آمنو بيه. وحتى من بعدما شفتو هادشي، ما ندمتوش وما آمنتوش بيه». لوقا 3‏:12؛ 7‏:29‏،30 المتال ديال الجنان د العنب والجناينية
«سمعو واحد المتال آخر: هادا واحد الراجل عنده أرض، غرس جنان د العنب وضور بيه الحيط وحفر فيه معصرة وبنى برج، وكراه لشي جناينية وسافر.
وملي وصل الوقت فاش كيتجنى العنب، صيفط العبيد دياله للجناينية باش ياخد الغلة دياله.
وناضو الجناينية وقبطو العبيد وضربو واحد، وقتلو واحد آخر، ورجمو واحد آخر بالحجر.
وعاود صيفط عبيد خرين كتر من اللولين، ودارو ليهم الجناينية كيف دارو للخرين.
وفاللخر صيفط ليهم ولده وݣال: غادي يحترمو ولدي.
ولكن ملي شافو الجناينية ولد مول الجنان ݣالو بيناتهم: هادا هو اللي غادي يورت! يالاهو نقتلوه وناخدو الورت دياله!
وهم يشدوه وخرجوه على برا د الجنان د العنب وقتلوه.
إيوا، إلا جا مول الجنان د العنب، أشنو خاصه يدير لدوك الجناينية؟».
وهم يجاوبوه: «هادوك المشرارين غادي تكون عاقبتهم فاللخر خايبة، وغيعطي الجنان د العنب لجناينية خرين اللي غيعطيو الغلة فوقتها».
وݣال ليهم يسوع: «واش عمركم ما قريتو فكتاب الله:  الحجرة اللي ما بغاوهاش البنايا  هي اللي ولات حجرة الساس؟  هادشي جا من عند الرب،  وهو عجيب فنضرنا!
على هادشي كنݣول ليكم: راه مملكة الله غادي تحيد من يديكم وغتعطى لشعب كيعطي الغلة ديالها.
وراه اللي طاح على هاد الحجرة غادي يتهرس طراف، واللي طاحت عليه الحجرة غيتسحق».
وملي سمعو الرؤسا د رجال الدين والفريسيين المتول دياله، فهمو بلي عليهم كيتكلم.
وبداو كيقلبو كيفاش يشدوه، ولكن كانو خايفين من الجماعات د الناس علاحقاش كيحسبوه نبي.
الفصل تنين وعشرين المتال ديال العراضة د العرس
وعاود يسوع تكلم بالمتول مرة خرى مع الجماعة د الناس وݣال:
«كتشبه مملكة السماوات لواحد الملك دار العرس لولده.
وصيفط العبيد دياله يعيطو على المعروضين، ولكن هم ما بغاوش يجيو.
وعاود صيفط عبيد خرين وݣال ليهم: ݣولو للمعروضين: راني وجدت العرس ودبحت البݣر والعجول السمان وكلشي راه موجود، إيوا أجيو للعرس!
ولكن هم ما داوهاش فيه، فيهم اللي خرج للفدان دياله، وفيهم اللي مشى يبيع ويشري،
ووحدين خرين من المعروضين شدو العبيد دياله وعايروهم وقتلوهم.
وتقلق الملك وصيفط العسكر دياله وهلك هادوك القتالة وحرق مدينتهم.
وهو يݣول للعبيد دياله: العرس ها هو موجود ولكن هادوك اللي عرضنا عليهم ما يستاهلوش.
إيوا سيرو دابا لفين كيتلاقاو الطرقان وعرضو على كل واحد لقيتوه للعرس.
وخرجو العبيد للطرقان وجمعو ݣاع اللي لقاوه، لا الناس المزيانين ولا الخايبين حتى عمرات دار العرس بالضياف.
وملي دخل الملك باش يشوف الضياف، بان ليه واحد الراجل ما لابسش الحوايج ديال العرس
وهو يݣول ليه: كي درتي أصاحبي حتى دخلتي لهنا ونت ما لابسش الحوايج ديال العرس؟ وسكت الراجل حيت ما عنده ما يݣول.
وهو يݣول الملك للخداما: كتفوه من يديه ورجليه ورميوه على برا فالضلام، تم فين غادي يكون البكا وتغزاز السنان. متى
حيت كتار اللي تعرضو ولكن اللي تختارو قلال». الخلاص ديال الضريبة للقيصر
ومشاو الفريسيين ديك الساعة كيتشاورو بيناتهم باش يشدو على يسوع شي غلطة فكلامه.
وهم يصيفطو ليه التلامد ديالهم مع الهيرودسيين وݣالو ليه: «آ سيدي، كنعرفو بلي راك صادق، وكتعلم طريق الله بالحق، وما كتديرش الوجهيات، حيت ما كيهمكش بنادم كما كان شانه.
إيوا ݣول لينا آش ضهر ليك؟ واش حلال نخلصو الضريبة للقيصر ولا لا؟».
وعرف يسوع التحرميات ديالهم وݣال ليهم: «علاش كتجربوني آ هاد المنافقين؟
وريوني الفلوس بآش كتخلصو الضريبة!». وجابو ليه دينار.
وسولهم: «هاد التصويرة وهاد الكتبة اللي فالفلوس ديال من؟»،
ݣالو ليه: «ديال قيصر!»، وهو يݣول ليهم: «إيوا اللي هو ديال قيصر عطيوه لقيصر واللي هو ديال الله عطيوه لله!».
وملي سمعوه تعجبو، وخلاوه ومشاو. السؤال على البعت ديال الموتى
وفداك النهار جاو لعند يسوع شي وحدين من الصدوقيين اللي كينكرو بلي الموتى كيتبعتو، وسولوه: الاعمال
«آ سيدي، ݣال موسى: إلا مات شي راجل وما خلاش الولاد، خاص خوه يتزوج بمراته باش يدير ولاد على سمية خوه.
وكانو عندنا سبعة ديال الخوت، تزوج اللول فيهم ومات، وحيت ما كانو عنده ولاد، خلا مراته لخوه باش يتزوج بيها.
وهكا وقع للتاني وللتالت حتى للسابع.
وفاللخر من بعدما ماتو كلهم، ماتت المراة حتى هي.
إيوا شكون فهاد السبعة اللي غيكون راجل هاد المراة فيوم البعت؟ حيت كلهم كانو رجالها».
وجاوب يسوع وݣال ليهم: «نتم راكم غالطين، حيت ما كتعرفو لا كتاب الله ولا قوة الله.
حيت فيوم البعت، الناس ما غيتزوجوش وما غيزوجوهمش ولكن غيكونو بحال الملايكة فالسما.
أما من جهة البعت ديال الموتى، واش ما قريتوش كلام الله ليكم ملي ݣال:
أنا هو إلاه إبراهيم وإلاه إسحاق وإلاه يعقوب؟ الله راه ماشي إلاه الموتى ولكن إلاه الحيين».
وملي سمعو الجماعات د الناس هاد الكلام، تعجبو من التعليم دياله. الوصية الكبيرة
وملي ساقو الفريسيين الخبار بلي يسوع سكت الصدوقيين، تجمعو مع بعضياتهم.
وناض واحد منهم كان من العلما د الشرع، سول يسوع باش يجربه وݣال:
«آ سيدي، أشنو هي الوصية الكبيرة فالشرع؟».
وجاوبه يسوع وݣال ليه: «تبغي الرب إلاهك من قلبك كله ومن نفسك كلها ومن عقلك كله.
هادي هي الوصية الكبيرة واللولى.
والوصية التانية بحالها: تبغي اللي قريب ليك كيف كتبغي راسك.
وعلى هاد الجوج ديال الوصيات كيتبنى الشرع كله وكتب الأنبيا». لوقا 10‏:25‏-28 المسيح والنبي داود
وملي كانو الفريسيين مجموعين، سولهم يسوع وݣال:
«آش كتݣولو على المسيح؟ ولد من هو؟» وجاوبوه: «ولد داود!».
وهو يسولهم: «إيوا كيفاش داود بالوحي ديال روح الله عيط ليه ربي ملي ݣال:
ݣال الرب لربي:  ݣلس على ليمن ديالي  حتى ندير عديانك تحت رجليك.
إيوا إلا داود كيعيط للمسيح ربي، كيفاش غيكون المسيح ولده؟».
وما قدر حتى واحد يجاوبه بشي كلمة، ولا زعم حتى واحد من داك النهار باش يسوله أسئلة خرى.
الفصل تلاتة وعشرين يسوع كيوصي تلامده يردو بالهم من رجال الدين والفريسيين
وتكلم يسوع مع الجماعات د الناس ومع تلامده،
وݣال: «العلما د الشرع والفريسيين هم اللي عندهم الحق باش يفسرو شرع موسى،
إيوا ݣاع اللي كيݣولوه ليكم، ديرو بيه وتبعوه، ولكن ما تديروش فعايلهم حيت ما كيديروش داكشي اللي كيݣولو.
كيحزمو حزمات تقال وصعاب فالهزان وكيحطوهم على كتاف الناس، ولكن هم ما كيحركو حتى صبع باش يهزوهم معاهم.
وإلا دارو شي حاجة كيديروها غير باش الناس يشوفوهم، وكيوسعو العصابات فدرعانهم وفجباهيهم، وكيطولو جلايلهم،
وكيبغيو يكونو فالبلايص المخيرين فالحفلات، والبلايص اللولين فديور الصلاة،
وكيبغيو يسلمو عليهم الناس فالسواق ويعيطو عليهم: آ سيدي.
ولكن نتم ما تخليو حد يعيط ليكم: آ سيدي، حيت كلكم خوت وعندكم سيد واحد.
وما تسميو حد فهاد الدنيا باكم، حيت عندكم أب واحد هو الآب اللي فالسماوات.
وما تخليو حد يعيط عليكم: آ المعلم، حيت عندكم معلم واحد هو المسيح.
والكبير فيكم خاصه يكون هو الخدام ديالكم. متى
حيت اللي غيعلي من شانه، شانه غيطيح، واللي غيتواضع شانه غيعلا. لوقا 14‏:11؛ 18‏:14
ولكن يا ويلكم آ العلما د الشرع والفريسيين المنافقين! علاحقاش كتسدو مملكة السماوات فوجوه الناس، لا نتم كتدخلو، ولا كتخليو اللي بغا يدخل، يدخل.  [
ولكن يا ويلكم آ العلما د الشرع والفريسيين المنافقين! حيت كتاكلو رزق الهجالات وكتطولو فصلاتكم غير باش تبانو، على هادشي العقاب ديالكم غيكون صعب من ديال الناس لخرين.] # 23‏.14 هاد الآية ما كايناش فبزاف ديال المخطوطات القدام
يا ويلكم آ العلما د الشرع والفريسيين المنافقين! علاحقاش كتقطعو البر والبحر باش تردو شي واحد يهودي، وملي كيولي يهودي، كتردوه يستاهل جهنم كتر منكم على جوج د المرات!
يا ويلكم آ المسؤولين العميين! كتݣولو اللي حلف ببيت الله حلوفه ما مقبولش، ولكن اللي حلف بالدهب ديال بيت الله خاصه يوفي بحلوفه.
آ هاد الحماق والعميين! أما حسن، الدهب ولا بيت الله اللي كيرد الدهب مقدس؟
وكتݣولو تاني: اللي حلف بالمدبح حلوفه ما مقبولش، ولكن اللي حلف بالهدية اللي فوق منه، خاصه يوفي بحلوفه.
آ هاد العميين! علاه أما حسن؟ الدبيحة، ولا المدبح اللي كيرد الدبيحة مقدسة؟
حيت راه اللي حلف بالمدبح كيحلف بيه وبݣاع داكشي اللي فوق منه،
واللي حلف ببيت الله كيحلف بيه وبالله اللي ساكن فيه،
واللي حلف بالسما، كيحلف بعرش الله وحتى بالله اللي ݣالس عليه. متى 5‏:34
يا ويلكم آ العلما د الشرع والفريسيين المنافقين! كتعشرو على النعناع والبسباس والكامون، وليني كتخليو الحوايج المهمين فالشرع اللي هم الحق والرحمة والإيمان. كان خاصكم تديرو هادشي بلا ما تخليو الأمور لخرى.
آ هاد المسؤولين العميين! راكم كتصفيو الما من الناموس ولكن كتسرطو جمل.
يا ويلكم آ العلما د الشرع والفريسيين المنافقين! راكم كتنقيو الكاس والطبسيل من برا وكتخليو لداخل عامر بداكشي اللي جاكم من السرقة والطمع.
آ هاد الفريسي العمى! نقي فاللول الكاس والطبسيل من لداخل، باش يوليو نقيين حتى من برا.
يا ويلكم آ العلما د الشرع والفريسيين المنافقين! نتم بحال القبور المجيرة اللي كتبان زوينة من برا ولكن لداخل ديالها عامر بعضام الموتى وبكل حاجة منجوسة. الاعمال
وهكا حتى نتم، كتبانو للناس من برا متاقيين الله ولكن من لداخل راكم عامرين بالنفاق والدنوب.
يا ويلكم آ العلما د الشرع والفريسيين المنافقين! كتبنيو قبور الأنبيا وكتزينو الروضات ديال الصالحين،
وكتݣولو: كون عشنا فوقت جدودنا، كون ݣاع ما شاركنا فالقتيلة ديال الأنبيا.
وهكا كتشهدو على روسكم بلي نتم ولاد هادوك اللي قتلو الأنبيا.
إيوا كملو نتم داكشي اللي بداوه جدودكم.
آ هاد الحناش، تريكة اللفاعي! كيفاش غادي تديرو حتى تفلتو من عداب جهنم؟ متى
على داكشي غنصيفط ليكم الأنبيا والحكما والعلما د الشرع، منهم اللي غتقتلوهم واللي غتصلبوهم، ومنهم اللي غتضربوهم فديور الصلاة ديالكم وغتجريو عليهم من مدينة لمدينة،
باش ينزل عليكم العقاب ديال كل دم مغدور طاهر سال على الأرض، من دم هابيل اللي كان متاقي الله حتى لدم زكريا بن برخيا اللي قتلتوه بين الموضع المقدس والمدبح.
وراني نݣول ليكم الحق: هاد العقاب كله غينزل على هاد الجيل!» محبة يسوع لأورشليم
«أورشليم آ أورشليم! آ اللي كتقتل الأنبيا وكترجم المرسولين ليها. شحال من مرة بغيت نجمع ولادك كما كتجمع الدجاجة فلالسها تحت جناوحها، ولكن ما بغيتيش.
وها هي داركم غتبقى ليكم خربة.
وهاني كنݣول ليكم: راكم ما بقيتوش غتشوفوني من دابا حتى تݣولو: مبروك اللي جاي بإسم الرب».
الفصل ربعة وعشرين يسوع كيتنبأ بلي بيت الله غيتخرب
وخرج يسوع ومشى لبيت الله، وهم يجيو لعنده تلامده باش يوريوه البني ديال بيت الله.
وݣال ليهم يسوع: «واش شفتو هادشي كله؟ راني نݣول ليكم الحق: ما غتبقى هنا حتى حجرة فوق حجرة، إلا وغتريب». علامات أخر الزمان
وملي كان يسوع ݣالس فجبل الزيتون، جاو لعنده تلامده وسولوه بينهم وبينه وݣالو: «ݣول لينا آ سيدي، وقتاش غيوقع هادشي؟ وأشنو هي العلامة ديال المجي ديالك وديال اللخر د الزمان؟».
وهو يجاوبهم يسوع وݣال: «ردو بالكم ليغلطكم شي حد!
حيت غيجيو بزاف د الناس وغياخدو الإسم ديالي وغيݣولو: أنا هو المسيح! وغيغلطو ناس كتار.
وراه غتسمعو بالحرب وبخبار الحرب، وعنداكم تخلعو! حيت هادشي كله لابد يوقع، ولكن ما غاديش يكون هادا هو اللخر د الزمان.
حيت غادي يهجم شعب على شعب، ومملكة على مملكة، وغيجي الجوع، وغيضرب الزلزال فبلايص كتار.
ولكن هادشي كله غير البدو ديال الوجع.
ديك الساعة غيسلموكم للي غادي يعدبوكم ويقتلوكم. والشعوب ديال الدنيا كلهم غيكرهوكم على ود الإسم ديالي. متى
وديك الساعة بزاف د الناس غيرجعو على إيمانهم وغيبيعو ببعضياتهم وغيكرهو بعضياتهم.
وغيبانو بزاف د الأنبيا الكدابين وغيغلطو بزاف د الناس.
ومن كترة الدنوب غتبرد المحبة ديال ناس كتار.
ولكن اللي بقى تابت حتى للخر هاداك غينجا. متى
وغيتخبر بهاد البشارة ديال مملكة الله فالدنيا كلها، وغادي تكون شهادة لشعوب الدنيا كلهم، وديك الساعة غيجي اللخر د الزمان». المحنة الكبيرة
«وملي تشوفو فالموضع المقدس النجاسة ديال الخراب اللي تكلم عليها النبي دانيال -اللي كيقرا، يفهم!-
ديك الساعة اللي فبلاد اليهودية يهربو للجبال،
واللي فوق السطح ما ينزلش باش ياخد داكشي اللي فداره. لوقا
واللي كان فالفدان ما يرجعش باش ياخد اللباس دياله.
ويا ويل العيالات الحاملات والعيالات اللي كيرضعو فديك ليام.
صليو باش ما يكونش هروبكم فالشتا ولا فنهار السبت.
وفداك الوقت غتوقع مصيبة كبيرة عمر ما كانت بحالها من الوقت اللي خلق فيه الله الدنيا حتى لدابا، وعمرها ما غتعاود توقع من بعد. الرؤيا
وكون ما قصرش الله ديك ليام، كون حتى واحد ما ينجا من البشر، ولكن بسباب هادوك اللي ختارهم الله ديك ليام غتقصر.
وديك الساعة إلا ݣال ليكم شي حد: ها المسيح هنا، ولا راه لهيه! ما تيقوهش،
حيت غيبانو ناس كيكدبو وكيݣولو باللي هم المسيح، وناس خرين باللي هم أنبيا، وغيديرو علامات وأمور عجيبة، باش يغلطو إلا قدرو حتى هادوك اللي ختارهم الله.
إيوا، هاني علمتكم من قبل.
إلا ݣالو ليكم: راه هو فالصحرا! ما تخرجوش، ولا ها هو فالبيوت الدخلانية! ما تيقوش بيهم. لوقا
حيت كيف كيضرب البرق فالشرق وكيبان فالغرب، هكاك غيكون المجي ديال ولد الإنسان.
فين ما كتكون الجيفة، تم كيتجمعو النسور». لوقا 17‏:37 المجي ديال ولد الإنسان
 3‏:15؛ الرؤيا 6‏:12؛ 3‏:15؛ الرؤيا 6‏:13«ومن بعد المصايب ديال ديك ليام، دغيا غتضلام الشمس، وما غيضويش القمر، والنجوم غتطيح من السما، وغتزعزع القوات ديال السماوات.
وفديك الساعة غتبان العلامة ديال ولد الإنسان فالسما، ومن بعد غيندبو قبايل الأرض كلهم وغيشوفو ولد الإنسان جاي فوق سحاب السما بقوة وعز كبير. الرؤيا
وغيصيفط الملايكة دياله ومعاهم بوق صوته قوي، باش يجمعو اللي تختارو ليه من ربعة د الجهات من كل موضع تحت السما». المتال ديال الكرمة
«وتعلمو هاد المتال من الكرمة: ملي كيرطابو عروشها وكيوليو خضرين وكتخرج الوراق ديالها، كتعرفو بلي الصيف راه قرب.
وهكا حتى نتم، ملي تشوفو هاد الأمور كلها كتوقع، عرفو بلي راه قرب يجي، وراه حدا البيبان.
نݣول ليكم الحق: ما غيجي فين يتقادا هاد الجيل حتى توقع هاد الأمور كلها.
راه السما والأرض غيفناو ولكن كلامي عمره ما غيفنى». النهار والساعة اللي ما معروفينش
«أما داك النهار وديك الساعة، ما كيعرفهم حد، لا الملايكة د السماوات ولا الولد، من غير الآب بوحده.
وكما وقع فيام نوح، هكا غيكون المجي ديال ولد الإنسان.
حيت كانو الناس فليام اللي قبل من الطوفان، كياكلو وكيشربو وكيتزوجو وكيزوجو حتى للنهار اللي دخل فيه نوح للسفينة.
وما كانوش عارفين أش غيجرا، حتى جا الطوفان وداهم كلهم. هكا غيكون المجي ديال ولد الإنسان.
ديك الساعة غيكونو جوج فالفدان، غيتخاد واحد وغيبقى لاخر.
وغيكونو جوج عيالات كيطحنو فالرحى، غتخاد وحدة وغتبقى لخرى.
إيوا سهرو، حيت ما كتعرفوش فاش من وقت غيجي الرب ديالكم.
وخاصكم تعرفو بلي كون كان مول الدار كيعرف آش من ساعة فالليل غيجي الشفار، كون يسهر وما يخليهش يسرق ليه داره. لوقا
على هادشي حتى نتم كونو موجودين علاحقاش ولد الإنسان غيجي فواحد الوقت ما غيكونش على بالكم». المتال ديال العبد الأمين
«وشكون هو العبد الأمين الحكيم اللي كلفه سيده بالعبيد ديال داره باش يعطيهم الماكلة فالوقت؟
سعدات هاداك العبد اللي فالوقت فاش غيجي سيده غيلقاه كيدير الخدمة اللي وصاه عليها.
نݣول ليكم الحق: راه غادي يكلفه بكل ما كيملك.
أما إلا كان داك العبد قبيح وݣال فخاطره: سيدي غيتعطل فالرجوع دياله،
وبدا كيضرب صحابه العبيد وكياكل ويشرب مع السكايرية،
غيجي سيد هاداك العبد فواحد النهار ما عوالش عليه وفساعة ما كيعرفهاش،
وغيعاقبه بزاف ويديره مع المنافقين. تم فين غيكون البكا وتغزاز السنان».
الفصل خمسة وعشرين المتال ديال العشرة د العزبات
«وفداك الوقت غتكون مملكة السماوات كتشبه لعشرة ديال العزبات هزو قنادلهم وخرجو باش يتلاقاو مع العريس. لوقا
وكانو خمسة منهم بهلات وخمسة خرين عاقلات.
وهزو هادوك الخمسة د البهلات القنادل ديالهم بلا ما يديو معاهم الزيت بزايد،
أما الخمسة د العاقلات داو معاهم القنادل ديالهم والزيت فالقراعي.
وملي تعطل العريس بداو العزبات كلهم كيكمعو حتى نعسو.
وفنص الليل، تسمع واحد الصوت عالي كيݣول: ها العريس جاي، خرجو باش تلاقاو معاه!
وهم ينوضو العزبات كلهم، ووجدو القنادل ديالهم.
وݣالو البهلات للعاقلات: عطيونا شوية من الزيت ديالكم حيت القنادل ديالنا قربو يطفاو.
ولكن العاقلات جاوبوهم وݣالو: راه يقدر ما يكفيناش حنا وياكم، سيرو شريوه من عند اللي كيبيعوه.
وملي كانو غاديين يشريو الزيت، جا العريس، ودخلو معاه هادوك اللي موجودات للموضع ديال العرس وتسد الباب.
ومن بعد رجعو العزبات لخرين وݣالو: آ سيدي، آ سيدي، حل لينا! لوقا
ولكن العريس جاوبهم وݣال: فالحقيقة راني ما كنعرفكمش.
إيوا على هادشي سهرو، حيت ما كتعرفو لا النهار ولا الساعة [اللي غيجي فيها ولد الإنسان] # 25‏.13 اللخر ديال هاد الآية ما كايناش فبزاف ديال المخطوطات القدام
«وكتشبه مملكة السماوات لواحد الراجل كان غيسافر، وعيط على العبيد دياله وكلفهم بالمال دياله، لوقا  ». المتال ديال الصرات د الفلوس
وعطى لواحد خمسة د الصرات د الفلوس، وللتاني جوج وللتالت صرة وحدة، كل واحد على قد جهده. وهو يسافر.
ومشى هاداك اللي خدا خمسة د الصرات د الفلوس وبدا كيبيع وكيشري بيهم، وربح خمسة د الصرات خرين.
وهاداك اللي خدا جوج ديال الصرات حتى هو ربح جوج د الصرات خرين.
أما هاداك اللي خدا صرة وحدة، مشى وحفر حفرة فالأرض وخبا فيها الصرة اللي عطاه سيده.
ومن بعد واحد المدة طويلة، رجع السيد ديال هادوك العبيد وتحاسب معاهم.
وهو يجي لعنده اللي خدا خمسة د الصرات ودفع معاهم خمسة د الصرات خرين وݣال: ياك آ سيدي عطيتيني خمسة د الصرات، إيوا هاك الخمسة لخرين اللي ربحتهم زايدين.
وݣال ليه سيده: ما عندي ما نتسالك، راك عبد مزيان وأمين! كنت أمين معاي فالقليل ودابا غنكلفك بالكتير، إيوا أجي وفرح مع سيدك.
ومن بعد، جا اللي خدا جوج د الصرات حتى هو وݣال: ياك آ سيدي عطيتيني جوج د الصرات، إيوا هاك معاهم جوج خرين اللي ربحتهم زايدين.
وݣال ليه سيده: ما عندي ما نتسالك، نت عبد مزيان وأمين! كنت أمين معاي فالقليل ودابا غنكلفك بالكتير، إيوا أجي وفرح مع سيدك.
ومن بعد، جا عنده هاداك اللي خدا صرة وحدة حتى هو وݣال: آ سيدي، أنا عرفت بلي نت راجل قاسح، كتحصد داكشي اللي ما زرعتيهش وكتجمع داكشي اللي ما دريتيهش،
وعلى هادشي خفت ومشيت خبيت الصرة ديالك فالأرض، ودابا ها هو رزقك.
وهو يجاوبه سيده وݣال ليه: وليني راك عبد قبيح ومعݣاز! ياك بعد عرفتيني كنحصد داكشي اللي ما زرعتش وكنجمع داكشي اللي ما دريتش؟
إيوا كان عليك تحط فلوسي عند التجار د الفلوس، باش ملي نرجع ناخدها مع الربح ديالها.
شدو منه هاد الصرة وزيدوها لهاداك اللي عنده عشرة د الصرات،
حيت كل من كان عنده غيتعطاه ويتزاد ليه كتر من القياس. واللي ما عندوش، حتى داكشي اللي عنده غادي يتخاد منه. متى
وهاد العبد اللي ما صالح لوالو، رميوه برا فالضلام، تم غيكون البكا وتغزاز السنان». متى 8‏:12؛ 22‏:13؛ لوقا 13‏:28 ولد الإنسان غيحاسب الشعوب
«وملي غيجي ولد الإنسان فالعز دياله ومعاه ݣاع الملايكة، ديك الساعة غيݣلس على العرش ديال العز دياله، متى
وغيتجمعو الشعوب كلهم قدامه وغيعزلهم على بعضياتهم كما كيعزل السراح الخرفان من الماعز،
وغيدير الخرفان على ليمن دياله والماعز على ليسر دياله.
ومن بعد غيݣول الملك لهادوك اللي على ليمن دياله: أجيو آ اللي باركهم با! ورتو مملكة الله اللي موجدها ليكم من الوقت اللي تخلقات فيه الدنيا،
حيت جعت ووكلتوني، وعطشت وشربتوني، وكنت غريب وضايفتوني،
وعريان وكسيتوني، ومريض وزرتوني، وفالحبس وجيتو لعندي.
ديك الساعة غيجاوبوه هادوك اللي دارو مراد الله ويݣولو: آ ربي، وقتاش شفناك جيعان ووكلناك؟ ولا عطشان وشربناك؟
ووقتاش شفناك غريب وضايفناك؟ ولا عريان وكسيناك؟
ووقتاش شفناك مريض ولا فالحبس وجينا لعندك؟
وغيجاوبهم الملك وغيݣول ليهم: نݣول ليكم الحق: كل مرة درتو هادشي لشي واحد من هاد خوتي اللي شانهم صغير، راكم درتوه لي!.
وغيݣول تاني لهادوك اللي على ليسر دياله: بعدو علي آ هاد الملعونين للنار الدايمة اللي موجدة لإبليس وللملايكة اللي معاه،
حيت جعت وما وكلتونيش، وعطشت وما شربتونيش،
وكنت غريب وما ضايفتونيش، وعريان وما كسيتونيش، ومريض ومسجون وما جيتوش لعندي.
وديك الساعة غيجاوبوه وغيݣولو: آ ربي! إيمتى شفناك جيعان ولا عطشان، ولا غريب ولا عريان، ولا مريض ولا مسجون، وما عاوناكش؟
وغيجاوبهم الملك وغيݣول: نݣول ليكم الحق: حيت ما درتوش هادشي لهادو اللي شانهم صغير، راكم ما درتوهش لي.
هادو غيمشيو للعداب الدايم، واللي دارو مراد الله غيمشيو للحياة الدايمة».
الفصل ستة وعشرين ليهود كيتشاورو باش يقتلو يسوع
وملي كمل يسوع هاد الكلام كله، ݣال للتلامد دياله:
«كتعرفو بلي عيد الفصح غيكون من دابا يومين، وولد الإنسان غيسلموه الناس باش يتصلب».
وفداك الوقت تجمعو الرؤسا د رجال الدين وشيوخ الشعب فدار قيافا رئيس رجال الدين،
وتشاورو بيناتهم باش يشدو يسوع بالحيلة ويقتلوه،
ولكن ݣالو: «ما نديروش هادشي فالعيد، باش ما تنوضش الفوضى وسط الشعب». المراة اللي كبات الريحة على يسوع
وملي كان يسوع فبيت عنيا فدار سمعان المجدام،
قربات لعنده واحد المراة عندها قرعة ديال الريحة غالية بزاف وكباتها على راسه ملي كان ݣالس حدا الميدة ديال الماكلة. لوقا
وملي شافو التلامد دياله هادشي اللي دارت، ما عجبهمش الحال وݣالو: «علاش هاد التضيع؟
حيت هاد الريحة كانت تقدر تباع بتمن غالي، ويتفرق تمنها على الفقرا».
وملي عرف يسوع علاياش كيدويو بيناتهم، ݣال ليهم: «علاش كتصدعو هاد المراة؟ راه ما دارت معاي غير الخير،
حيت الفقرا ديما معاكم، أما أنا ما غاديش نكون معاكم ديما،
وهي ملي خوات هاد الريحة على الدات ديالي، راه خواتها باش توجدني للدفين.
نݣول ليكم الحق: فين ما خبرو الناس بهاد البشارة فالدنيا كلها، غادي يتكلمو على هادشي اللي دارت هاد المراة ويتفكروها». يهودا الخاين كيتافق باش يسلم يسوع
وفداك الوقت، مشى واحد من التلامد الطناش اللي سميته يهودا الإسخريوطي، لعند الرؤسا د رجال الدين،
وݣال ليهم: «آش غتعطيوني إلا سلمتو ليكم؟». وتافقو معاه على تلاتين قطعة ديال الفضة.
ومن داك الوقت ويهودا كيقلب على الوجبة اللي غادي يسلم فيها يسوع. العشا ديال عيد الفصح مع التلامد
وفالنهار اللول ديال عيد الخبز الفطير، جاو التلامد لعند يسوع وسولوه: «فين بغيتينا نوجدو ليك العشا ديال عيد الفصح اللي غتاكل؟»
وجاوبهم وݣال: «سيرو للمدينة لعند فلان وݣولو ليه: كيݣول ليك سيدنا: راه ساعتي قربات، وراني غادي نجي ندوز عندك الفصح أنا والتلامد ديالي».
ودارو التلامد كيف وصاهم يسوع ووجدو عشا عيد الفصح.
وملي قرب وقت العشا، ݣلس يسوع حدا الميدة باش ياكل مع التلامد الطناش.
وهم كيتعشاو ݣال ليهم: «نݣول ليكم الحق: راه واحد منكم غادي يسلمني».
وحزنو التلامد بزاف وبدا كل واحد منهم كيسوله: «واش أنا آ سيدي؟».
وهو يجاوبهم وݣال: «اللي داير معاي يده فالطبسيل، هاداك هو اللي غادي يسلمني!
راه ولد الإنسان غيموت كما مكتوب عليه فكتاب الله، ولكن يا ويل هاداك الراجل اللي غيسلم ولد الإنسان، كان حسن ليه كون ما تولدش».
وهو يسوله يهودا اللي كان وافق باش يسلمه: «واش أنا آ سيدي؟» وجاوبه يسوع وݣال ليه: «راك ݣلتيها». العشا ديال الرب
وملي كانو كياكلو، خدا يسوع الخبز وشكر الله وقطعه وعطى للتلامد دياله وݣال: «خدو كولو، هادا هو الدات ديالي»،
ومن بعد خدا الكاس وشكر الله وعطاهم وݣال: «شربو منه كلكم،
حيت هادا هو الدم ديالي، الدم ديال العهد اللي غيسيل على ود بزاف د الناس باش يتغفرو الدنوب.
ونݣول ليكم: من اليوم ما غنعاود نشرب من هاد عصير العنب حتى يجي النهار اللي غنشربه معاكم جديد فالمملكة ديال با».
ومن بعد سبحو الله وخرجو مشاو لجبل الزيتون. يسوع كيتنبأ بلي بطرس غادي ينكره
وݣال ليهم يسوع: «فهاد الليلة غتسمحو في كلكم، حيت مكتوب فكتاب الله: غنضرب السراح ويتشتتو الخرفان ديال القطعة د الغنم،
ولكن من بعدما نتبعت من الموت، غنسبقكم للجليل». متى
وجاوبه بطرس وݣال ليه: «واخا يشكو فيك كلهم، أنا عمرني ما نشك فيك!».
وݣال ليه يسوع: «نݣول ليك الحق: راه فهاد الليلة وقبل ما يصيح الفروج، غتنكرني تلاتة د المرات».
وجاوبه بطرس: «واخا نعرف نموت معاك ما غاديش نكرك!». وهادشي اللي ݣالو ليه التلامد كلهم. يسوع كيصلي فجنان جتسيماني
وفداك الوقت جا يسوع مع التلامد دياله لواحد الجنان سميته جتسيماني، وݣال ليهم: «ݣلسو هنا بينما نمشي نصلي تم!».
ومن بعد دا معاه بطرس وولاد زبدي بجوج، وبدا كيحس بالهم والغم.
وهو يݣول ليهم: «نفسي حزينة بزاف حتى للموت، بقاو هنا وسهرو معاي!».
وبعد عليهم شوية وسجد وبدا كيصلي وݣال: «آ با! إلا ممكن بعد علي هاد المحنة، ولكن ماشي كيف بغيت أنا، لكن كيف بغيتي نت».
ومن بعد رجع لعند التلامد ولقاهم ناعسين، وݣال لبطرس: «واش ما قدرتوش تسهرو معاي حتى ساعة وحدة؟
سهرو وصليو باش ما تطيحوش فالتجربة، راه الروح قوية ولكن الدات ضعيفة».
وهو يمشي للمرة التانية وصلى وݣال: «آ با! إلا ما كانش يمكن لهاد المحنة تدوز بعيدة علي بلا ما ندوقها، إيوا ما يكون غير مرادك».
وعاود رجع ولقاهم ناعسين، حيت غلب عليهم النعاس.
وخلاهم ومشى تاني، وصلى للمرة التالتة وعاود نفس الكلام.
من بعد، جا لعند التلامد دياله وݣال ليهم: «واش باقيين ناعسين ومرتاحين! ها هي الساعة قربات وولد الإنسان غادي يتسلم لليدين ديال المدنبين،
نوضو نمشيو! ها هاداك اللي غيسلمني جاي». يسوع كيتشد
وملي كان يسوع باقي كيتكلم، وصل يهودا اللي هو واحد من الطناشر تلميد ومعاه جماعة كبيرة مسلحين بالسيوف والزراوط، صيفطوهم الرؤسا د رجال الدين وشيوخ الشعب.
وهاداك اللي سلمه كان عطاهم واحد العلامة وݣال ليهم: «الراجل اللي غنبوسه راه هو هاداك، شدوه!»
وفديك الساعة قرب يهودا ليسوع وݣال ليه: «السلام عليك آ سيدي!» وباسه.
وهو يݣول ليه يسوع: «علاش جيتي آ صاحبي!». وهم يقربو لعند يسوع وشدوه.
ومد واحد من هادوك اللي كانو مع يسوع يده وجبد السيف دياله وضرب العبد ديال رئيس رجال الدين، وهو يقطع ليه ودنه.
وݣال ليه يسوع: «رد سيفك لجواه! حيت ݣاع هادوك اللي كيخدمو السيف، بالسيف غيموتو.
واش كتضن بلي أنا ما قادرش نعيط دابا على با وغيصيفط لي كتر من طناشر فرقة د العسكر ديال الملايكة؟
ولكن كيفاش غيتحقق الكلام اللي فكتاب الله واللي كيݣول بلي هادشي هكا خاصه يكون؟».
وفديك الساعة ݣال يسوع للجماعات: «مالكم جايين بالسيوف والزراوط باش تشدوني بحال شي شفار، ياك كنت كل نهار كنݣلس معاكم وكنعلم فبيت الله وما شديتونيش! لوقا
ولكن هادشي كله جرا باش يتحقق داكشي اللي جا فكتب الأنبيا». وديك الساعة سمحو فيه التلامد كلهم وهربو. يسوع فالمحكمة ديال ليهود
ولكن هادوك اللي شدو يسوع، داوه لعند قيافا رئيس رجال الدين فين كانو مجموعين العلما د الشرع والشيوخ.
وتبعه بطرس من بعيد حتى للدار ديال رئيس رجال الدين، وهو يدخل وݣلس مع الخداما باش يشوف آش غيجرا فاللخر.
وكانو الرؤسا د رجال الدين، وكبار المحكمة، كيقلبو على شي شهادة ديال الزور ضد يسوع باش يقتلوه،
ولكن ما لقاوش، واخا جاو بزاف د شهود الزور. وفاللخر تقدمو جوج د الشهود.
وهم يݣولو: «هاد الراجل ݣال: راني نقدر نريب بيت الله وفتلت يام نبنيه». يوحنا
وهو ينوض رئيس رجال الدين وسول يسوع: «واش ما غادي تجاوب حتى بشي حاجة على هادشي اللي كيشهدو بيه ضدك هاد الرجال؟».
ولكن يسوع بقى ساكت، وهو يݣول ليه رئيس رجال الدين: «دخلت عليك بالله الحي إلا ما ݣول لينا: واش نت هو المسيح ولد الله؟».
وجاوبه يسوع: «راك ݣلتيها! ولكن نزيد نݣول ليكم: من دابا غتشوفو ولد الإنسان ݣالس على ليمن د الله القادر على كلشي وجاي على سحاب السما!».
وديك الساعة شرݣ رئيس رجال الدين حوايجه، وݣال: «هادا راه كفر! ما بقى عندنا ما نديرو بالشهود، ها نتم سمعتو كلام الكفر دياله.
إيوا آش بان ليكم؟». وجاوبوه وݣالو: «راه يستاهل الموت!».
وهم يدفلو على وجهه وضربوه، وشي وحدين منهم صرفقوه
وݣالو: «يالاه تنبأ لينا آ المسيح، شكون اللي ضربك؟». بطرس كينكر يسوع
وكان بطرس ݣالس على برا، فالمراح ديال الدار، وهي تجي لعنده واحد الخدامة وݣالت ليه: «حتى نت كنت مع يسوع اللي من الجليل!».
ونكر قدام اللي حاضرين كلهم وݣال: «ما عرفتش آش كتݣولي!».
ومن بعد، مشى للدخلة ديال الدار وشافته خدامة خرى وݣالت لهادوك اللي كانو تم: «حتى هادا راه كان مع يسوع الناصري!».
ونكر بطرس مرة خرى وحلف وݣال: «ما كنعرفش هاد الراجل!».
ومن بعد شوية جاو اللي واقفين تم وݣالو لبطرس: «بلا شك حتى نت واحد منهم، حيت كتبان عليك من هضرتك!».
وبدا كيلعن وكيحلف وكيݣول: «أنا ݣاع ما كنعرف هاد الراجل!». وفديك الساعة صاح الفروج.
وتفكر بطرس الكلام اللي ݣال ليه يسوع: «قبل ما يصيح الفروج غتنكرني تلاتة د المرات». وهو يخرج على برا وبكى بزاف.
الفصل سبعة وعشرين
وفالصباح بكري، تافقو الرؤسا د رجال الدين وشيوخ الشعب كلهم على يسوع باش يقتلوه.
وهم يكتفوه وداوه سلموه للحاكم بيلاطس. يهودا الإسخريوطي كيشنق راسه
وديك الساعة ملي شاف يهودا اللي خانه بلي حكمو على يسوع، ندم ورد تلاتين قطعة د الفضة للرؤسا د رجال الدين والشيوخ، الاعمال
وݣال ليهم: «راني دنبت حيت سلمت واحد ما عليه دنب». وݣالو ليه: «ماشي شغلنا، دبر راسك».
ورمى يهودا ديك الفضة فبيت الله، ومن بعد مشى وشنق راسه.
وخداو الرؤسا د رجال الدين الفضة وݣالو: «ماشي حلال نديروها فصندوق بيت الله، حيت راه هي تمن دم بنادم».
وتافقو باش يشريو بيها فدان الفخاري ويديروه روضة ديال البرانيين،
وعلى داكشي كيسميو الناس هاد الفدان فدان الدم حتى لليوم.
وديك الساعة تحقق داكشي اللي وحى بيه الرب للنبي إرميا ملي ݣال: «وخداو تلاتين قطعة د الفضة، التمن اللي تافقو عليه شي وحدين من شعب إسرائيل باش تكون التمن دياله،
وبهاد التمن شراو فدان الفخاري كيف وصاني الرب». يسوع قدام الحاكم بيلاطس
ووقف يسوع قدام الحاكم اللي سوله وݣال: «واش نت هو ملك ليهود؟». وهو يجاوبه يسوع: «راك ݣلتيها».
وملي كانو الرؤسا د رجال الدين والشيوخ كيتهموه، ما كان كيجاوبهم حتى بحاجة.
وݣال ليه بيلاطس: «واش ما سمعتيش هادشي كله اللي كيشهدو بيه عليك؟».
وما جاوبه يسوع حتى بشي كلمة، وعلى هادشي تعجب الحاكم بزاف.
وكانت العادة عند الحاكم فكل عيد الفصح كيطلق واحد من المسجونين اللي بغاو الناس.
وكان عندهم ديك الساعة واحد المسجون مشهور سميته يشوع باراباس.
وملي تجمعو الناس، سولهم بيلاطس: «شكون اللي بغيتو نطلق ليكم، يشوع باراباس ولا يسوع اللي كيسميوه المسيح؟».
حيت كان بيلاطس كيعرف بلي من الحسد اللي فيهم قدمو ليه يسوع.
وملي كان بيلاطس ݣالس على الكرسي د الحكم، صيفطات ليه مراته باش تݣول ليه: «عنداك تآدي هاد الراجل اللي ما دار حتى دنب، حيت راني تعدبت بزاف اليوم فالحلم من جهته».
ولكن الرؤسا د رجال الدين والشيوخ حرشو الجماعات د الناس باش يطلبو من بيلاطس يطلق ليهم باراباس ويقتل يسوع.
وسولهم بيلاطس: «شكون فهاد الجوج اللي بغيتو نطلق ليكم؟» وجاوبوه: «باراباس».
وهو يݣول ليهم بيلاطس: «إيوا آش غندير بيسوع اللي كيسميوه المسيح؟» وجاوبوه كلهم: «صلبه!».
وݣال ليهم: «آش من شر دار؟»، ولكن هم زادو فغواتهم وݣالو ليه: «صلبه!».
وملي شاف بيلاطس بلي ما نفعات معاهم حتى حاجة والشعب غير ما زاد هاج، خدا الما وغسل يديه قدام الجماعة د الناس وݣال: «أنا راني باري من دم هاد الراجل، دبرو نتم معاه!».
وهو يجاوبه الشعب كله وݣال: «غير خلي دمه علينا وعلى ولادنا!».
وفديك الساعة طلق ليهم باراباس أما يسوع سلمه باش يتصلب من بعدما صوطوه. العساكرية كيضحكو على يسوع
وداو العسكر ديال الحاكم يسوع لقصر الحاكم، وجمعو عليه الفرقة د العسكر كلها.
وعراوه ولبسوه سلهام حمر،
وضفرو تاج ديال الشوك وحطوه ليه على راسه، ودارو ليه فيده ليمنى قصبة، وبداو كيركعو قدامه وكيضحكو عليه وكيݣولو: «السلام عليك آ ملك ليهود!».
ودفلو عليه وخداو القصبة وضربوه بيها على راسه.
ومن بعدما ضحكو عليه، حيدو ليه السلهام ولبسو ليه حوايجه وداوه باش يتصلب. يسوع كيتصلب
وملي كانو خارجين بيه من المدينة، تلاقاو مع واحد الراجل من القيروان سميته سمعان، وهم يلزمو عليه باش يهز الصليب ديال يسوع.
ووصلو للموضع اللي سميته الجلجتة واللي كيعني موضع الجمجمة.
وعطاوه يشرب الخمر مخلط بواحد العشبة سميتها المر، وملي داقه ما بغاش يشربه.
وصلبوه وقسمو بيناتهم حوايجه بعدما ضربو عليهم العود.
وبقاو ݣالسين تم عساسين عليه،
ودارو فوق من راسه واحد اللوحة مكتوبة فيها التهمة دياله: «هادا هو يسوع ملك ليهود».
وديك الساعة صلبو معاه جوج د الشفارا، واحد على ليمن دياله ولاخر على ليسر.
وكانو الناس اللي دايزين كيعايروه وهم كيضورو فراسهم
وكيݣولو: «آ اللي غتريب بيت الله وغتعاود تبنيه فتلت يام، نجي راسك إلا كنت ولد الله، ونزل من فوق الصليب!». متى
وكانو الرؤسا د رجال الدين والعلما د الشرع والشيوخ حتى هم كيضحكو عليه وكيݣولو:
«نجا ناس خرين ولكن ما قدرش ينجي راسه! إلا كان هو ملك إسرائيل، ينزل دابا من فوق الصليب وغنآمنو بيه!
ياك هو تكل على الله! إيوا يعتقه دابا إلا بغاه، حيت هو ݣال: أنا ولد الله!».
وحتى الشفارا اللي تصلبو معاه عايروه بحال لخرين. الموت ديال يسوع
وطاح الضلام على البلاد كلها من الطناش د النهار حتى للتلاتة د العشية.
ومع جوايه التلاتة د العشية، غوت يسوع بصوت عالي: «إيلي، إيلي، لما شبقتني؟» اللي كتعني: «إلاهي، إلاهي، علاش سمحتي في؟».
وسمعوه شي وحدين من هادوك اللي كانو واقفين تم وݣالو: «راه كيعيط على إيليا»،
وجرى واحد منهم وخدا طرف ديال التوب وفزݣه بالخل وداره فالراس ديال واحد القصبة ومده ليه باش يشرب.
وهم يݣولو ليه لخرين: «خليه حتى نشوفو واش غادي يجي إيليا ينجيه!».
وعاود غوت يسوع مرة خرى بصوت عالي ومات.
وتشرݣات الخامية ديال بيت الله على جوج، من الفوق للتحت. وتزلزلات الأرض وتشق الصخر.
وتحلو القبور وتبعتو بزاف د الناس المقدسين من الموت،
وخرجو من القبور من بعدما تبعت يسوع من الموت، ودخلو لأورشليم المدينة المقدسة، وبانو لبزاف د الناس.
وملي القايد د العسكر والعساسا اللي كيعسو معاه على يسوع، شافو الزلزال وݣاع داكشي اللي جرا، تخلعو بزاف وݣالو: «فالحقيقة هاد الراجل كان ولد الله».
وكانو تم بزاف د العيالات اللي تبعو يسوع من الجليل واللي كانو كيتسخرو عليه، كيشوفو من بعيد. لوقا
اللي من بيناتهم مريم المجدلية، ومريم أم يعقوب ويوسف، وأم ولاد زبدي. الدفين ديال يسوع
وفالعشية، جا واحد الراجل لباس عليه من الرامة سميته يوسف، كان حتى هو تلميد ليسوع.
ودخل هاد الراجل وتقدم لعند الحاكم بيلاطس، وطلبه باش يعطيه الدات ديال يسوع. وديك الساعة آمر بيلاطس باش يعطيوها ليه.
وخدا يوسف الدات وكفنها فكتان نقي،
وحطها فالقبر الجديد اللي كان حفره فالصخر، ورد حجرة كبيرة على باب القبر ومشى.
وكانت تم مريم المجدلية ومريم لخرى ݣالسين قبالة القبر. العسة على القبر
وفالغد ليه، اللي من بعد النهار اللي كيوجدو فيه للسبت، تجمعو الرؤسا د رجال الدين والفريسيين عند بيلاطس،
وݣالو ليه: «تفكرنا آ سيدي بلي هاداك الكداب ملي كان حي، كان كيݣول بلي من بعد تلت يام غيتبعت. متى
إيوا عطي الأمر ديالك باش تكون العسة على القبر حتى للنهار التالت، باش ما يجيوش التلامد دياله فالليل يسرقوه ويݣولو للشعب: راه تبعت من الموت! وغتكون هاد الكدبة اللخرة كفس من اللولى».
وهو يݣول ليهم بيلاطس: «عندكم عساسا، إيوا سيرو وديرو العسة على القبر كيف بغيتو».
ومشاو شمعو الحجرة د القبر ودارو عليه العسة.
الفصل تمنية وعشرين يسوع تبعت من الموت
وملي داز نهار السبت وطلع الفجر ديال نهار الحد، جات مريم المجدلية ومريم لخرى باش يشوفو القبر.
وعلى غفلة وقع زلزال قوي، حيت نزل ملاك الرب من السما وجا وكركب الحجرة اللي على باب القبر وݣلس عليها.
وكانت صفته ضاوية بحال البرق ولباسه بيض بحال التلج.
وترعدو العساسا من الخوف وولاو بحال الموتى.
ولكن الملاك ݣال للعيالات بجوج: «ما تخافوش! أنا عرفت بلي كتقلبو على يسوع اللي تصلب،
راه ما كاينش هنا، حيت هو تبعت من الموت كيف ݣال. أجيو شوفو الموضع اللي كان محطوط فيه.
وسيرو بالزربة وݣولو للتلامد دياله بلي راه هو تبعت من الموت، وغيسبقكم للجليل، تم فين غتشوفوه. إيوا هانا خبرتكم».
وخرجو العيالات مزروبين من القبر خايفين وفرحانين بزاف، ومشاو كيجريو باش يديو الخبار للتلامد دياله.
وهو يتلاقى معاهم يسوع على غفلة وݣال ليهم: «السلام عليكم!». وزادو لعنده، وهم يشدو فرجليه وسجدو ليه.
وݣال ليهم يسوع: «ما تخلعوش! سيرو وݣولو لخوتي يمشيو للجليل، وراه تم فين غيشوفوني». العساسا كيخبرو بداكشي اللي جرا
وملي كانو العيالات غاديين، مشاو شي وحدين من العساسا ديال القبر للمدينة وخبرو الرؤسا ديال رجال الدين بݣاع داكشي اللي جرا.
وتجمعو مع الشيوخ وتشاورو فهادشي، ورشاو العسكر بفلوس كتيرة،
وݣالو ليهم: «ݣولو بلي التلامد دياله جاو فالليل سرقوه وحنا ناعسين،
وإلا ساق الحاكم الخبار، حنا غادي نقنعوه وراه ما غتوقع ليكم حتى شي حاجة خايبة».
وخداو العساسا الفلوس ودارو كيف وصاوهم، وداعت هاد الخبار بين ليهود حتى لليوم. يسوع كيكلف التلامد دياله
أما التلامد بحضاش، مشاو للجليل، للجبل كيف وصاهم يسوع، متى
وغير شافوه سجدو ليه، ولكن شي وحدين منهم شكو.
وقرب لعندهم يسوع وتكلم معاهم وݣال: «الله عطاني السلطة كلها فالسما وعلى الأرض،
إيوا سيرو وديرو تلامد من الشعوب كلهم، وعمدوهم بإسم الآب والإبن والروح القدس. الاعمال
وعلموهم باش يديرو بݣاع داكشي اللي وصيتكم بيه، وهانا معاكم ليام كلها، حتى للخر د الزمان».
الفصل اللول يوحنا المعمدان كيوجد الطريق ليسوع
هادا هو البدو ديال البشارة بيسوع المسيح ولد الله،
كما مكتوب فكتاب النبي إشعيا:
صوت كيبرح فالصحرا وكيݣول:  «هاني غنصيفط الرسول ديالي قدامك  اللي غادي يوجد ليك الطريق.
وهكا جا يوحنا للصحرا كيعمد الناس وكيخبرهم على معمودية التوبة باش يغفر ليهم الله دنوبهم.  وجدو طريق الرب،  وقادو طرقانه».
وخرجو لعنده الناس كلهم اللي من بلاد اليهودية وأورشليم، وتعمدو على يديه فواد الأردن وهم كيعترفو بدنوبهم.
وكان يوحنا كيلبس حوايج مصايبين من شعر الجمل، وكيتحزم بحزام ديال الجلد، وكياكل الجراد والعسل الحر.
وكان كيخبر الناس وكيݣول: «غادي يجي من بعد مني واحد اللي هو قوى مني، وما نستاهلش نتحنى حتى باش نحل ليه سيور صباطه.
أنا عمدتكم بالما، ولكن هو غيعمدكم بالروح القدس». يوحنا كيعمد يسوع
وفديك ليام جا يسوع من الناصرة اللي فالجليل، وتعمد على يد يوحنا فواد الأردن.
وفديك الساعة اللي طلع فيها من الما شاف السما تحلات وروح الله نازل عليه بحال الحمامة.
وتسمع واحد الصوت من السماوات كيݣول: «نت هو ولدي العزيز اللي بيه فرحت بزاف». متى 3‏:17؛ 12‏:18؛ مرقس 9‏:7؛ لوقا 3‏:22 إبليس كيجرب يسوع
وفداك الوقت خرج روح الله يسوع للصحرا،
وبقى تم ربعين يوم والشيطان كيجرب فيه. وكانت الوحوش ضايرة بيه والملايكة كيتسخرو عليه. يسوع كيبشر فالجليل
ومن بعدما تشد يوحنا فالحبس، جا يسوع لبلاد الجليل كيخبر بالبشارة ديال الله،
وݣال: «ها الوقت كمل ومملكة الله قربات، إيوا توبو وآمنو بالبشارة». متى 3‏:2 يسوع كيختار تلامده اللولين
وملي كان يسوع كيتمشى فجنب البحر اللي سميته بحر الجليل، شاف سمعان وخوه أندراوس كيرميو الشبكة فالبحر، علاحقاش كانو صيادا د الحوت.
وهو يݣول ليهم يسوع: «تبعوني، وأنا نردكم صيادا ديال الناس».
وديك الساعة خلاو الشباك ديالهم وتبعوه.
وزاد شي شوية وهو يشوف يعقوب ولد زبدي، ويوحنا خوه فالفلوكة كيصلحو الشباك ديالهم.
وغير عيط عليهم يسوع، وهم يخليو باهم زبدي مع الخداما فالفلوكة وتبعوه. يسوع كيشافي راجل ساكنه جن
ومشاو لكفرناحوم. وغير وصل السبت، مشى يسوع لدار الصلاة وبدا كيعلم.
وتعجبو الناس من التعليم دياله، حيت كان كيعلمهم بحال شي واحد عنده السلطة ماشي بحال العلما د الشرع. متى
وكان فدار الصلاة واحد الراجل ساكنه جن، بدا كيغوت
وكيݣول: «أشنو بغيتي عندنا آ يسوع الناصري؟ واش جيتي باش تهلكنا؟ أنا كنعرف شكون نت: نت هو المقدس ديال الله!».
ونهض يسوع فالجن وݣال ليه: «سكت وخرج من الراجل!».
وطيح الجن الراجل للأرض وبدا كيتمرغ، وغوت الجن بالجهد وخرج منه.
وتعجبو الناس كلهم وبداو كيسولو بعضياتهم: «آش هادشي؟ هادا تعليم جديد كيعلمه بالسلطة، حتى الجنون كيطيعوه ملي كيآمرهم!».
ودغيا داعت خبار يسوع فكل جوايه الجليل. يسوع كيشافي نسيبة بطرس وبزاف د الناس
وغير خرج يسوع مع يعقوب ويوحنا من دار الصلاة وهم يمشيو لدار سمعان وأندراوس.
وكانت نسيبة سمعان طايحة فالفراش حيت فيها السخانة، وهم يخبرو يسوع عليها.
وقرب لعندها وشدها من يدها وناضت. وتحيدات منها السخانة، وضايفاتهم.
وفديك العشية ملي غربات الشمس، جابو الناس ليسوع ݣاع المرضى واللي مسكونين بالجنون.
وݣاع الناس د المدينة كانو تجمعو حدا الباب.
وشفى يسوع بزاف د المرضى من بزاف د الأمراض، وخرج بزاف د الجنون من الناس، وما خلاش الجنون يهضرو حيت عرفوه. يسوع كيعلم
وناض يسوع بكري قبل ما يصبح الحال وخرج ومشى لواحد الموضع خالي، وتم بدا كيصلي.
وبدا سمعان واللي كانو معاه كيقلبو عليه،
وملي لقاوه ݣالو ليه: «راه ݣاع الناس كيقلبو عليك!».
وهو يݣول ليهم يسوع: «أجيو نمشيو للدواور اللي قراب باش نخبر حتى تم بالبشارة، حيت على هادشي جيت».
ومشى كيخبر بالبشارة فديور الصلاة ديالهم، وكيخرج الجنون فالجوايه د الجليل كلها. متى 4‏:23؛ 9‏:35 يسوع كيشافي راجل مجدام
وجا عند يسوع واحد الراجل مجدام وطاح على ركابيه ورغبه وݣال ليه: «آ سيدي، إلا بغيتي راك تقدر تردني طاهر».
وحن عليه ومد يده ومسه وݣال ليه: «أنا بغيت، إيوا كون طاهر!».
وديك الساعة تحيد منه الجدام وولى طاهر.
ونهاه يسوع بزاف باش ما يخبرش الناس، وصيفطه بحاله وݣال ليه:
«رد بالك باش ما تݣول حتى حاجة لشي حد! ولكن سير وري داتك لراجل الدين وعطي على التطهير ديالك داكشي اللي وصى بيه موسى، باش يكون شهادة ليهم».
ولكن هاداك الراجل خرج وبدا كيخبر الناس بݣاع داكشي اللي جرا وديع هاد الخبار، حتى ولى يسوع ما قادرش يدخل لشي مدينة قدام الناس، وكيبقى على برا فالبلايص الخالية. والناس كيجيو لعنده من كل جهة.
الفصل التاني يسوع كيشافي مشلول
ومن بعد شي يامات، رجع يسوع لكفرناحوم وسمعو الناس بلي هو فالدار.
وتجمعو بزاف د الناس، حتى ما بقات حتى بلاصة قدام الباب. وبدا كيعلمهم كلام الله.
وجابو ليه واحد الراجل مشلول هازينه ربعة د الرجال.
وملي ما قدروش يقربوه ليه بقوة الزحام د الناس، عراو السقف فوق البلاصة اللي كان ݣالس فيها، ودارو فيه فتحة، ودلاو الفراش اللي ناعس فيه المشلول.
وملي شاف يسوع إيمانهم ݣال للمشلول: «آ ولدي، راه تغفرو ليك دنوبك!».
وكانو ݣالسين تم شي علما د الشرع وݣالو فخاطرهم:
«علاش كيتكلم هاد الراجل هكا، وكيݣول كلام الكفر؟ شكون يقدر يغفر الدنوب من غير الله بوحده؟».
ودغيا عرف يسوع بالروح دياله آش كيݣولو فخاطرهم، وهو يݣول ليهم: «علاش عندكم هاد الأفكار فخاطركم؟
أما سهل، يتݣال للمشلول: مغفورين ليك دنوبك ولا يتݣال ليه: نوض هز فراشك وسير؟،
ولكن خاص تعرفو بلي ولد الإنسان عنده السلطة على الأرض باش يغفر الدنوب». وݣال للمشلول:
«ليك كنݣول: نوض هز فراشك، وسير لدارك!».
ووقف الراجل وهز فراشه وخرج قدام الناس. وتعجبو كلهم وعطاو العز لله وݣالو: «عمرنا ما شفنا بحال هادشي!». يسوع كيختار متى
وعاود رجع يسوع لجنب بحر الجليل، وجات عنده الجماعة د الناس وبدا كيعلمهم.
وملي كان دايز شاف واحد الراجل سميته لاوي ولد حلفى ݣالس فدار الضريبة، وهو يݣول ليه: «تبعني». وناض تبعه.
وملي كان يسوع كياكل فدار لاوي، ݣلسو كياكلو معاه ومع التلامد دياله بزاف د الناس من مالين الضريبة والمدنبين، حيت بزاف د الناس منهم كانو تبعوه.
وملي شافو العلما د الشرع ديال الفريسيين بلي هو كياكل مع المدنبين ومالين الضريبة، ݣالو لتلامده: «علاش كياكل مع مالين الضريبة والمدنبين؟».
وهو يسمعهم يسوع وݣال ليهم: «راه ماشي الصحاح اللي محتاجين للطبيب، ولكن المرضى. أنا ما جيتش باش نعيط على اللي متاقيين الله، ولكن على المدنبين». السؤال على الصيام
وكانو التلامد ديال يوحنا والفريسيين صايمين، وجاو وݣالو ليسوع: «علاش التلامد ديال يوحنا والتلامد ديال الفريسيين كيصومو، والتلامد ديالك ما كيصوموش؟».
وجاوبهم يسوع: «واش يقدرو المعروضين للعرس يصومو والعريس معاهم؟ ما حد العريس معاهم راه ما يقدروش يصومو.
ولكن غادي يجي الوقت اللي غيتخاد فيه العريس من بيناتهم، وفداك النهار غيصومو.
حتى واحد ما كيرقع لباس قديم بطرف ديال التوب جديد، حيت إلا دار هادشي غادي تكمش الرقعة الجديدة وتزيد التشريݣة تكبر.
وراه حتى واحد ما كيدير الخمر الجديد فݣربات ديال الجلد قدام، حيت إلا دار هادشي الخمر الجديد غادي يتقب الݣربات، ويسيل الخمر والݣربات يضيعو. ولكن الخمر الجديد كيتدار فݣربات د الجلد جداد». يسوع كيعلم على السبت
وفواحد السبت # 2‏:23 اللي هو النهار ديال الراحة والعبادة عند ليهود
وجاو الفريسيين وݣالو ليه: «شوف! علاش التلامد ديالك كيديرو شي حوايج اللي ما خاصهمش يتدارو نهار السبت؟».  ، داز يسوع بين الفدادن د الزرع، وبداو التلامد دياله كيقطعو السبول وهم غاديين.
ورد عليهم يسوع: «واش عمركم ما قريتو آش دار داود ملي جاه الجوع هو وهادوك اللي معاه؟
وكيفاش دخل لبيت الله، فيام أبيأتار اللي كان هو الرئيس د رجال الدين، وكلا الخبز اللي كيقدموه لله، اللي ما كان خاص ياكله حتى واحد، من غير رجال الدين بوحدهم، وعطى منه حتى للرجال اللي كانو معاه؟».
وݣال ليهم: «نهار السبت تدار لبنادم، ماشي بنادم اللي تدار لنهار السبت.
حيت ولد الإنسان هو الرب حتى ديال السبت».
الفصل التالت يسوع كيشافي فنهار السبت
ودخل يسوع مرة خرى لدار الصلاة، وكان تم واحد الراجل يده مشلولة.
وبقاو الفريسيين حاضيين يسوع باش يشوفو واش غادي يشافيه نهار السبت، ويلقاو عليه شي تهمة.
وݣال يسوع للراجل اللي يده مشلولة: «نوض وقف فالوسط!».
وهو يݣول للفريسيين: «أشنو اللي حلال نهار السبت، نديرو الخير ولا نديرو الشر، نعتقو روح ولا نقتلوها؟» وبقاو ساكتين.
وضار وشاف فيهم وهو غضبان، وكان حزين بزاف على قسوحية قلبهم، وݣال للراجل: «مد يدك!»، ومد يده وولات صحيحة.
وديك الساعة خرجو الفريسيين وبداو كيتشاورو مع الهيرودسيين كيفاش يديرو باش يقتلوه. بزاف د الناس كيتبعو يسوع
وخرج يسوع مع التلامد دياله لجنب بحر الجليل، وتبعوهم بزاف د الناس من الجليل واليهودية،
ومن أورشليم وأدومية، ومن الجهة لخرى ديال واد الأردن ومن جوايه صور وصيدا. هاد الناس كلهم جاو لعند يسوع حيت سمعو على داكشي اللي كان كيدير.
وݣال للتلامد دياله باش يوجدو ليه شي فلوكة باش الناس ما يتزاحموش عليه، مرقس
حيت شفى بزاف منهم، حتى بداو ݣاع المرضى كيتزاحمو عليه باش يمسوه.
والمسكونين بالجنون ملي شافو يسوع طاحو عند رجليه وغوتو وݣالو: «نت هو ولد الله!».
ولكن يسوع وصاهم وأكد عليهم باش ما يݣولوش شكون هو. يسوع كيختار الرسل الطناش
وطلع لواحد الجبل وعيط على الرجال اللي ختارهم، وهم يجيو لعنده.
وختار طناشر واحد اللي سماهم رسل، باش يكونو معاه ويصيفطهم باش يخبرو بالبشارة،
وتكون عندهم السلطة باش يخرجو الجنون.
وهاد الطناش هم: سمعان اللي سماه يسوع بطرس،
ويعقوب ولد زبدي وخوه يوحنا اللي سماهم يسوع بوانرجس اللي كتعني ولاد الرعد،
وأندراوس وفيلبس وبرتولماوس، ومتى وتوما، ويعقوب ولد حلفى وتداوس وسمعان المكني بالوطني،
ويهودا الإسخريوطي اللي غادي يخون يسوع. يسوع وبعلزبول
ومن بعد، مشى يسوع لواحد الدار، وتجمعات عليه عاوتاني الجماعة د الناس حتى ما قدرش هو وتلامده ياكلو.
وملي ساقت العائلة د يسوع الخبار، جاو باش يديوه حيت ݣالو: «هادا راه خرج ليه عقله!».
وݣالو العلما د الشرع اللي جاو من أورشليم: «راه فيه بعلزبول، وراه كيخرج الجنون برئيس الجنون». متى
وعيط يسوع على العلما د الشرع وهضر معاهم بالمتول وݣال ليهم: «كيفاش الشيطان يقدر يخرج الشيطان؟
إلا شي مملكة تقسمات وبداو ماليها كيتحاربو بيناتهم، راه ديك المملكة ما غتقدرش تبقى تابتة،
وإلا شي عائلة تقسمات وبداو كيدابزو بيناتهم، راه ديك العائلة ما غتقدرش تبقى تابتة.
